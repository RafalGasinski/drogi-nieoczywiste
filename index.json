[{"content":"Testowy post\n","permalink":"http://rafalgasinski.github.io/drogi-nieoczywiste/posts/test-2/","summary":"\u003cp\u003eTestowy post\u003c/p\u003e","title":"21.09.2024 Spot Youngtimerbike i Royal Enfield One Ride"},{"content":"Cztery dni i pięć państw do odwiedzenia czy to w ogóle ma sens? Okazuje się, że tak, przynajmniej w moim odczuciu. Oczywiście w tak krótkim czasie nie da się zwiedzić wszystkiego po drodzę i trzeba iść na kompromisy, co powoduje, że zostaje że mną ogromny niedosyt. Niedosyt, który daje jednak motywację na kolejne wyjazdy. Sama opisywana trasa powstała jako próba odwiedzenia kilku miejsc, które już od dłuższego czasu odłożone były na liście do odwiedzenia, ale po kolei:\nDzień pierwszy:\nPlan wcześniejszego wyjazdu weryfikuje pogoda, o siódmej jest jeszcze ok. 3 stopni, więc czekam aż będziechociaż 5 i wyubierany ruszam w drogę. Na początek droga którą znam aż za dobrze - \u0026ldquo;Zakopianka\u0026rdquo;, czyli krajowa siódemka w stronę granicy w Chyżnem. Jeszcze przed granicą ze Słowacją robi się na tyle ciepło, że trzeba się pomału pozbywać kolejnych warstw ubioru, żeby zachować komfort. Dalsza droga prowadzi słowackimi krajówkami do miejscowości Martin, gdzie robię krótką przerwę i kieruję się dalej do miasta w którym zaplanowałem dłuższą przerwę na posiłek. Jest nim Nitra, miasto w którym jeszcze nie byłem, chociaż po słowackich drogach przejechałem już setki kilometrów. W planie obowiązkowo smażony ser i Kofola, ponieważ jest to mój pierwszy wyjazd do tego kraju w tym roku.\nDo miasta docieram zgodnie z planem, szybka fotka z zamkiem w tle i ruszam dalej w poszukiwaniu słowacko-czeskiej kuchni. Restauracja według map znajduje się w pobliskiej galerii, niestety nie wpadłem na to, że są w niej dwie strefy gastronomiczne uznaję, że chyba jest nieczynna i zadowalam się przeciętnym kebabem w pudełku, po czym oczywiście już najedzony, odnajduję ją piętro niżej\u0026hellip; Cóż, zostaje zrobić zdjęcie z punktu widokowego na zamek i trzeba ruszać dalej w kierunku kolejnego celu podróży, węgierskiego miasta Győr.\nDalsza część trasy jest dość nudna, teren już mocno nizinny, więc krajobraz nie zmienia się zbytnio. Na granicy węgierskiej robi się lekki zator, a asfalt staje się mokry, co spowodowane jest przeprowadzaną dezynfekcją. Jak się później dowiaduję, chodzi o przeciwdziałanie pryszczycy. W Győr niestety nie mam już czasu się zatrzymać. Przejeżdżam tylko przez centrum, żeby rzucić okeim na całkiem ładną architekturę. Cel na dzisiaj to Szombathely gdzie zatrzymam się na kolację i nocleg. Omijam monotonną autostradę, mimo tego, że przed wyjazdem profilaktycznie wykupiłem winietę i w zamian wybieram drogę krajową nr 86. Na krajówce też zbyt wiele się nie dzieje, za to nawierzchnia jest w stanie agonalnym. No cóż, zapłaciłem za cały skok zawieszenia więc używam całego skoku zawieszenia.\nDo miasta docieram w promieniach słońca zachodzącego nad ogromnymi polami uprawnymi, powietrze jest ciepłe i rześkie, do tego przesiąknięte swojskim zapachem nawozu\u0026hellip; Taki urok motocyklizmu, chcesz filtr kabinowy to jedź autem. W Szombathely zatrzymuję się w małym hotelu umieszczonym strategicznie na obrzeżach, tak aby ułatwić sobie wyjazd na następny dzień. Na koniec dnia pozostaje zameldować się, ogarnąć moto i można udać się na zasłużony kufel złotego trunku. Jutro z rana kierunek - Słowenia.\nPodsumowanie dnia:\nPrzejechany dystans: 530km\nOdwiedzone miasta: Nitra (SK), Győr (HU), Szombathely (HU)\nMiejsca warte odwiedzenia:\n","permalink":"http://rafalgasinski.github.io/drogi-nieoczywiste/posts/test/","summary":"\u003cp\u003eCztery dni i pięć państw do odwiedzenia czy to w ogóle ma sens? Okazuje się, że tak, przynajmniej w moim odczuciu. Oczywiście w tak krótkim czasie nie da się zwiedzić wszystkiego po drodzę i trzeba iść na kompromisy, co powoduje, że zostaje że mną ogromny niedosyt. Niedosyt, który daje jednak motywację na kolejne wyjazdy. Sama opisywana trasa powstała jako próba odwiedzenia kilku miejsc, które już od dłuższego czasu odłożone były na liście do odwiedzenia, ale po kolei:\u003c/p\u003e","title":"28.05.2025 Północne Bałkany cz.1"},{"content":"Drugi dzień wyjazdu rozpocząłem wcześnie, śniadanie zjedzone od razu po otwarciu hotelowego bufetu, szybkie wymeldowanie i w drogę. Plan na dzisiaj był najbardziej intensywny z całego wyjazdu, ale też elastyczny, żeby nie próbować wszystkiego zaliczyć na siłe, lecz cieszyć się jazdą. Pierwszym punktem programu był trójstyk granic Węgier, Słowenii i Austrii, na który można między innymi dotrzeć krótkim szlakiem pieszym, znajdującym się po stronie słoweńskiej. Zasadniczo poprzedni dzień można nazwać tranzytem, w stosunku do planu na dzień bieżący. Po wydostania się z miasta, co było utrudnione przez wypadek ciężarówki, czekał mnie krótki przejazd nową węgierską drogą ekspresową do wysuniętej najdalej na wschód miejscowości Węgier - Szentgotthárd. Ekspresówka w stronę przejścia granicznego z Austrią jest jeszcze w budowie, zatem żeby dostać się na drugą stronę granicy trzeba zjechać na starą drogę krajową. Mnie ta opcja nie interesuję, ponieważ chcę przejechać przez Park Narodowy Őrség.\nW końcu zjeżdżam na malownicze boczne drogi, którymi lubię jeździć najbardziej. Po wyjeździe z miasta na drodze jestem praktycznie sam, nie licząc dosłownie kilku ciągników rolniczych. Wczesna pobudka się opłaciła. Węgierskie wsie w tym rejonie wyglądają, jakby czas się w nich zatrzymał a klimat przypomina mi nieco nasze Bieszczady. Im bliżej słoweńskiej granicy, tym droga robi się coraz bardziej dziurawa a krajobraz wiejski zamienia się w las. Po niecałych dwudziestu kilometrach od miasta w końcu dojeżdżam do granicy, gdzie zatrzymuję się w miejscu, w którym znajdują się pozostałości po przejściu granicznym.\nMuszę się przyznać, że pomimo kilku wizyt w tym pięknym kraju nie udało mi się wiele zwiedzić. Generalnie w Słowenii bywałem jedynie przejazdem w stronę Włocg lub Chorwacji (jak i tym razem). Różnica jest taka, że po pierwsze w końcu przyjechałem tu na motocyku, a po drugie znalazłem czas żeby w końcu się zatrzymać i odwiedzić jakieś miejsce, chociażby na chwilę. Jak widać na zdjęciu, po przekroczeniu granicy zastały mnie promienie porannego słońca wyzierające znad południowej częsci wzniesienia, co dało wrażenie, że po słoweńskiej stronie nawet trawa jest bardziej zielona. Uwielbiam takie momenty jak ten - na drodze o tej porze nie jeździ absolutnie nic, jestem sam a w tle jedynie cisza przerywana szumem wiatru. Czas płynie niestety nieubłaganie, więc po chwili kontemplacji odpalam silnik i jadę dalej w stronę parkingu pod trójstykiem. Po wjeździe do okolicznych wiosek nadal jestem sam, ku mojemu zaskoczeniu jeszcze przez dłuższy czas nie spotkam po drodze nikogo. Na wspomniany parking prowadzi droga szutrowa z miejscowości Trdkova. Dalej postawiony jest zakaz ruchu, zatem chcąc dostać się pod pomnik ustawiony w miejscu styku granic, jednocześnie zaznaczający najdalej wysunięty na wschód punkt na mapie Węgier, trzeba przygotować się na krótki trekking.\nZostawiam więc motocykl na dole i powoli wspinam się do góry w butach motocyklowych. Niezbyt wygodna opcja, no ale się uparłem, całe szczęście droga nie jest długa - raptem kilkanaście minut. Muszę przyznać, że słoweńcy utrzymują szlaki turystyczne w pięknym stanie. Po drodzę mijam wiele tablic edukacyjnych, a sama droga jest zadbana i malownicza. Na szczycie postawiony jest pomnik w kształcie zbliżonym do piramidy o podstawie, kto by pomyślał, trójkąta. Na każdym boku znajduje się godło odpowiednio każdego z trzech krajów, a nieopodal postawione są maszty z flagami, a także tablice informacyjne napisane w kilku językach. Chcących poczytać więcej o historii tego miejsca odsyłam to tego obszernego artykułu.\nZadowolony z dłuższej przerwy schodzę na dół, słońce zdążyło wyjść już nieco wyżej i zrobiło się już przyjemnie ciepło. Ruszam dalej pięknymi, krętymi słoweńskimi drogami, które mam dosłownie dla siebie - ruch jest znikomy a ja co chwilę zjeżdżam z głównych dróg. Kolejna przerwa, tym razem na tankowanie, wypada w miejscowości Murska Sobota. Słoweńska część wycieczki to jest czysty relaks, kierowcy spokojni i przewidywalni, drogi widokowe, wszystko jakieś takie poukładane. Powoli zbliżam się do chorwackiej granicy i zaczynam kwestionować wybór dalszych celów i bardzo mocno zastanawiam się czy nie przestawić się na dalsze zwiedzanie Słowenii, ale finalnie podejmujkę decyzję, że będę się trzymać starego planu. Tym samym paredziesiąt kilomtrów dalej przekraczam granicę mostem na rzece Drawie. Kolejny cel to chorwackie miasto Varaždin, do którego planuję wjechać drogami szutrowymi. Offu na tym wyjeździe nie planowałem, ale zjechanie chociaż na chwilę z czarnego to miła odmiana. Ruch praktycznie zerowy, cisza i spokój, o to właśnie chodziło.\nW mieście jest spory ruch turystyczny, chyba trafiłem na sezon wycieczek szkolnych które mijam jadąc ulicami w stronę centrum. Chwila odpoczynku, posiłek, rzut okiem na zamek i trzeba ruszać dalej. Jest godzina 12, zatem czasowo jest całkiem nieźle zwłaszcza, że po drodze starałem się zbytnio nie śpieszyć tylko cieszyć z trasy i odwiedzanych miejsc. Próba wydostania się z Varaždina jest dość mozolna, dalej jadę chwilę drogą krajową która męczy niemiłosiernie - cel na nocleg to Osijek. Oczywiście nie mam zamiaru jechać tam cały czas główną drogą, natomiast mam małą rozterkę jak planować dalszą podróż. Po drodze najbardziej zależy mi na odwiedzeniu punktu widokowego w górach Papuk, ponoć najpiękniejszych w Sławonii. W nawigacji mam wgrany ślad, który prowadzi przez las drogami szutrowymi, ale niestety z ciężkim sercem decyduję się na objazd z dwóch powodów. Po pierwsze jedna z dróg którą chciałem jechać została uszkodzona przez obfite opady i była w czasie mojego wyjazdy zamknięta, po drugie żeby zdążyć przejechać trasę z objazdem wspomnianej drogi musiałbym mocno przycisnąć i nadrobić głównymi drogami, a bardzo nie chcę tego robić. Wybieram kompromis i jazdę bokami. Północ Chorwacji jest całkowicie inna niż znane mi wcześiej adriatyckie południe. Cieszę się z wybranej trasy, widoki może nie są zabierające dech w piersi, ale jest na prawdę ładnie. Pogoda cały czas dopisuje, jest ciepło i słonecznie, deszczu nie ma nawet śladu. Drogi prowadzące przez winnice, pola uprawne, czy lasy są bardzo klimatyczne, ale jednocześnie wąskie i wymagające. Nawierzchnia zmienia się co chwilę, czasami na początku zakrętu mam świeży asfalt który na wyjściu zamienia się w powierzchnię usianą kraterami, czasami odbijam w drogi na których utwardzonej nawierzchni nie ma w ogóle. Dziury w jezdni na odcinkach sprawiających wrażenie utrzymanych pojawiają się losowo, do tego sprzęt rolniczy często zjeżdża na pobocze przepuszczając niecierpliwych chorwackich kierowców rozrzucając piach i kamienie na jezdnię. Uważając na wspomniane trudności oraz zwierzęta pojazwiające się na drodze, zmęczony ale szczęsliwy docieram do Orahovicy - miejscowości w której zaczynają się winkle prowadzące do punktu widokowego. Geopark Papuk to chyba taki jeszcze nieodkryty klejnot na mapie Chorwacji. Kolejny raz żałuję, że nie mam więcej czasu, bo na te rejony warto by było przeznaczyć cały dzień. Krajobraz wydaje sie bardzo surowy, zachowany w stanie pierwotnym i przypominajacym nieco słowackie Połoniny. W punkcie widokowym zastaję drewniany podest widokowy z lunetą (darmową) przez którą można obserwować tereny, które dawniej stanowiły dno nieistniejącego już Morza Panońskiego. Gdyby istaniało do dziś, to właśnie znajdowałbym się na wyspie, z Belgradu do Wiednia można byłoby dopłynąć statkiem, a Czechy miałyby dostęp do morza!\nOd wyjazdu z hotelu mija już dziesiąta godzina i zaczynam mocno czuć to w tyłku. Ruszam dalej żeby nie jeździć po nocy, a przede mną jeszce jakieś kilkadziesiąt kilometrów do pokonania. Dalsza trasa do Osjeku jest już płaska i nieco nużąca ale z racji, że jadę nałądowany wrażeniami z całego dnia to nie psuje mi się humor. Do miasta wjeżdżam w promieniach zachodzącego słońca, lawirując między sporym ruchem ulicznym staram się sprawnie dotrzeć do miejsca które zarezerwowałem taktycznie praktycznie w samym centrum. Do twierdzy, która stanowi starówkęmam jakieś 10 minut piechotą. Osijek robi na mnie bardzo dobre wrażenie w pięknym nocnym oświetleniu. Stare uliczki są czyste i zadbane, w lokalnych knajpach słychać muzykę na żywo, do tego jest niesamowicie ciepło jak na początek maja - czuję się jak na wakacjach.\nCóż, zostaje zrobić szybkie zakupy, bo prowiant na trasie skończył się w stu procentach i trzeba przygotować się na kolejny ambitny dzień. Ciąg dalszy w części 3.\n","permalink":"http://rafalgasinski.github.io/drogi-nieoczywiste/posts/28052025-pnocne-bakany-cz2/","summary":"\u003cp\u003eDrugi dzień wyjazdu rozpocząłem wcześnie, śniadanie zjedzone od razu po otwarciu hotelowego bufetu, szybkie wymeldowanie i w drogę. Plan na dzisiaj był najbardziej intensywny z całego wyjazdu, ale też elastyczny, żeby nie próbować wszystkiego zaliczyć na siłe, lecz cieszyć się jazdą. Pierwszym punktem programu był trójstyk granic Węgier, Słowenii i Austrii, na który można między innymi dotrzeć krótkim szlakiem pieszym, znajdującym się po stronie słoweńskiej. Zasadniczo poprzedni dzień można nazwać tranzytem, w stosunku do planu na dzień bieżący. Po wydostania się z miasta, co było utrudnione przez wypadek ciężarówki, czekał mnie krótki przejazd nową węgierską drogą ekspresową do wysuniętej najdalej na wschód miejscowości Węgier - Szentgotthárd. Ekspresówka w stronę przejścia granicznego z Austrią jest jeszcze w budowie, zatem żeby dostać się na drugą stronę granicy trzeba zjechać na starą drogę krajową. Mnie ta opcja nie interesuję, ponieważ chcę przejechać przez Park Narodowy Őrség.\u003c/p\u003e","title":"28.05.2025 Północne Bałkany cz.2"},{"content":"Kurs na północ! Po ekscytującym dniu pełnym gór i zakrętów czas na mozolną przeprawę przez Węgry. Jest ostatni dzień kwietnia, nazajutrz \u0026ldquo;oficjalnie\u0026rdquo; zaczyna się majówka a mój plan, to dotrzeć do miejsca które chciałem odwiedzić w roku ubiegłym, do czego niestety nie doszło z powodu awarii na trasie. Tym miejscem jest Eger a to, że zbliża się 1 maja oznacza, że już niebawem zaczyna się święto Egri Csillag. Zanim jednak zacznę kolejny węgierski epizod trasy chcę, choć na krótko, odwiedzić Serbię. W pierwotnym planie było dotarcie w okolice trójstyku granic Chorwacji, Serbii i Węgier znajdującego się na Dunaju, a dokładnie do miejscowości Batina i dalej jazda w kierunku granicy węgierskiej. Skoro jednak miałem być tak blisko przejścia granicznego, to czemu nie skorzystać. Zanim jednak skieruję się na Batinski Most łączący chorwacką i serbską stronę Dunaju, wspinam się na wzgórza górujące nad miastem na których wzniesiony jest pomnik upamiętniający krwawą bitwę z czasów Drugiej Wojny Światowej.\nWcześnie rano na szczycie niema nikogo oprócz mnie. Dopiero po chwili szwędania się po okolicy pojawia się pracownik restauracji znajdującej się nieopodal pomnika z zamiarem jej otwarcia. Z ogródka, na którym możemy znaleźć stary sprzęt wojskowy, rozpościera się widok na Dunaj i przejście graniczne na moście.\nCzas ruszać dalej. Przed odjazdem z parkingu przygotowuję dokumenty i przełączam się na kartę eSIM na której mam wykupiony pakiet danych działający w Serbii. Nie jest to moja pierwsza odprawa paszportowa na motocyklu, ale pierwsza poza granicą UE, więc lekko się stresuję. Po stronie chorwackiej czekam dłuższą chwilę przed szlabanem na formalności. Pamiętam, że jeszcze zanim Chorwacja znalazła się w strefie Schengen, kontrole paszportowe były szybkie i pobieżne. Tutaj jest inaczej - pogranicznicy skrupulatnie sprawdzają wszystkie dokumenty i po dłuższej chwili zosteję wpuszczony na most. W tej chwili myślałem, że dalej już z górki, ale nic bardziej mylnego. Kontrola po stronie serbskiej trwa jeszcze dłużej, ponieważ zostaję poproszony o zjechanie na bok, a jeden ze strażników przychodzi sprawdzić wszystkie moje sakwy, których na motocyklu mam sztuk siedem\u0026hellip; Po jego minie widziałem, że sam nie był z tego zadowolony, no ale zasady to zasady. Plus w tym wszystkim był taki, że praktycznie nie było kolejki, więc pomimo wydłużonej odprawy całość i tak przebiega względnie szybko.\nZostaję wpuszczony. Okręg do którego wjechałem - Wojwodina robi na mnie bardzo pozytywne wrażenie. Drogi są w dobrym stanie, wioski które mijam są zadbane i czyste, choć bardzo skromne. Krajobraz nie zmienił się wiele od chorwackiego ale tablice napisane w dwóch alfabetach, w tym cyrylicą, przypominają, że jestem już w innym kraju. Planuję odwiedzić miasto Sombor, które ponoć słynie z pięknej architektury na rynku, na którym chcę poszukać jakichś lokalnych specjałów - najpewniej rakiji albo wina. W Somborze czuję się jakbym przeniósł się w czasie jakies piętnaście czy dwadzieścia lat wstecz. Nie znajduję żadnych sieciowych supermarketów, jedynie lokalne sklepy spożywcze, masarnie, czy sklepy alkoholowe, niemalże jak w Polsce jeszcze wiele lat temu. Po angielsku się tutaj chyba nie da za bardzo porozumieć, rosyjskiego nie znam, zostaje więc sprawdzić na ile polski jest kompatybilny z serbskim. Okazuje się że da się jakoś dogadać. Na rynku, na stoisku z jak myślałem lokalnymi wyrobami, a faktycznie pochodzącymi z okolic granicy z Kosowem, decyduję się na wino owocowe. Oczywiście gótówki też nie miałem przy sobie, więc musiałem zrobić szybką wycieczkę do bankomatu po dinary, gdzie zapłaciłem solidną prowizję z okazji wypłaty. Niestety serbska waluta nie jest tak łatwo dostępna w kantorach w Krakowie. Po krótkiej rundce po rynku w akompaniamencie akordeonu ulicznego grajka przyszedł czas ruszać dalej.\nKolejny raz to napiszę - bardzo żałuję, że nie mam czasu na dalsze eksploracje. Fajnie byłoby mieć tak przynajmniej ze dwa tygodnie dla siebie, no ale cóż, grunt to wrócić z wyjazdu z niedosytem, bo to daje nam gwarancję motywacji do planowania kolejnych wycieczek. Niestety po przejechaniu dosłownie skrawka Swerbii przychodzi czas kierować się w stronę granicy - tym razem węgierrskiej w miejscowości Bajmok. Trochę martwię się o to, jak będzie przebiegać kolejna kontrola paszportowa. Celowo wybieram przejście które ma całkiem dobre opinie na Google, swoją drogą jest ono dostępne tylko dla obywateli Unii Europejskiej i Serbii. Tym razem jest ekspresowo. Szybkie sprawdzenie dokumentów, wbicie stempla (pierwszy w nowym paszporcie!), krótka kontrola bagażu gdzie zgłaszam kupione wino i zostaję wpuszczony do krainy papryki, langosza i gulaszu.\nPrzejazd przez Węgry jest mozolny i męczący. Cel końcowy na dziś to Eger, do którego chcę dotrzeć względnie wcześnie, aby mieć czas na zwiedzanie oraz posmakowanie lokalnych win i kuchni. Na trasie zatrzymuję się jedynie w mieście o wdzięcznej nazwie Kecskemét, gdzie profilaktycznie kupuję litr oleju silnikowego. Profilaktycznie, ponieważ nazajutrz jest pierwszy maja, sklepy będą zamknięte a jednak jadę motocylem z silnikiem chłodzonym powietrzem który lubi coś tam wypić, szczególnie na górskich drogach, czy dłuższych przejazdach głównymi drogami. Temperatura to jest jakiś kosmos, pokładowy termometr, po skorygowaniu przekłamania pokazuje jakieś 29 stopni! Całe szczęście na koniec wyjazdu okazuję się, że nie było trzeba nic dolewać.\nDo Egeru wjeżdżam jakoś po piątej popołudniu. Nocleg miałem zarezerwowany już wcześniej i to nie byle jaki, bo z garażem podziemnym. Melduję się, rozpakowuję moto i śpiesznym krokiem kieruję się w stronę piwniczek winiarskich, z nadzieją, że coś jeszcze jest otwarte. Kupuję jedną butelkę z winnicy Szarvas Pincészet i szukam sklepu mojej ulubionej ulubionej węgierskiej winiarni - Bolyki. Na całe szczęście jeszcze jest otwarte. Na miejscu można skosztować większości win w ofercie, kupić coś na później, lub zjeść przekąskę. Nie wiem jak ja się spakuję na pówrót, bo łącznie mam już 4 butelki, ale tym się będę martwił rano. Teraz czas na krótką wycieczkę do centrum.\nEger jest chyba najładniejszym miastem Węgier po Budapeszcie w którym miałem przyjemność być. Kieruję się w stronę zamku przechodząć wąskimi uliczkami starówki. Niestety jest już za późno na zwiedzanie. Na rynku przechodzę obok sceny przygotowanej na dni Egri Csillag, które zaczną się dnia następnego, czyli pierwszego maja. Wiem, że Węgry nie cieszą się raczej dużą popularnością jeśli chodzi o wycieczki motocyklowe, a traktowane są raczej jako kraj tranzytowy. Trochę to rozumiem, sam przed chwilą pisałem o mozolnej drodze praktycznie od granicy z Serbią. Niemniej Eger i okolice Miszkolca mogę polecić z całym sercem, szczególnie w okresie wiosennym.\nSłońce pomału zachodzi, a ja kieruję się z powrotem w stronę, nazwijmy to tak - winnej części miasta. Czas spróbować wspomnianego Egri Csillag i zjeść coś dobrego. Co ciekawe, w końcu udało mi się dostać smażony ser i to nie byle jaki. Węgrzy zaserwowali mi ser trapistów razem z panierowanymi warzywami i sosem tatarskim. Nie wiedziałem nawet, ze w tym kraju tego typu sery są produkowane. Muzę przyznać, ze jest to piękne, kulinarne zakończenie kolejnego dnia wyprawy.\n","permalink":"http://rafalgasinski.github.io/drogi-nieoczywiste/posts/28052025-pnocne-bakany-cz3/","summary":"\u003cp\u003eKurs na północ! Po ekscytującym dniu pełnym gór i zakrętów czas na mozolną przeprawę przez Węgry. Jest ostatni dzień kwietnia, nazajutrz \u0026ldquo;oficjalnie\u0026rdquo; zaczyna się majówka a mój plan, to dotrzeć do miejsca które chciałem odwiedzić w roku ubiegłym, do czego niestety nie doszło z powodu awarii na trasie. Tym miejscem jest Eger a to, że zbliża się 1 maja oznacza, że już niebawem zaczyna się święto Egri Csillag. Zanim jednak zacznę kolejny węgierski epizod trasy chcę, choć na krótko, odwiedzić Serbię. W pierwotnym planie było dotarcie w okolice trójstyku granic Chorwacji, Serbii i Węgier znajdującego się na Dunaju, a dokładnie do miejscowości Batina i dalej jazda w kierunku granicy węgierskiej. Skoro jednak miałem być tak blisko przejścia granicznego, to czemu nie skorzystać. Zanim jednak skieruję się na Batinski Most łączący chorwacką i serbską stronę Dunaju, wspinam się na wzgórza górujące nad miastem na których wzniesiony jest pomnik upamiętniający krwawą bitwę z czasów Drugiej Wojny Światowej.\u003c/p\u003e","title":"28.05.2025 Północne Bałkany cz.3"},{"content":"Ostatni dzień wyjazdu okazał się chyba najbardziej ciekawym jeśli chodzi o kręte drogi i malownicze widoki. Trasa Eger - Kraków można powiedzieć, że przecięła Karpaty w poprzek. Cgwilę po wyjeździe z Egeru skręciłem w stronę Gór Bukowych, gdzie spotkałem kolumnę zabytkowych pojazdów jadącą w przeciwnym kierunku. Dalej podjazd pod brzeg jeziora Hámori odbył się po niemal pustej drodze z względnie dobrym, jak na Węgry asfaltem. Wydaje mi się, że jest to jedno z bardziej urokliwych miejsc, które miałem okazję odwiedzić w tym kraju.\nPo drodze mijam punkt widokowy i nieśpiesznie wyjeżdżam do rozjazdu dróg, gdzie nie kieruję się popularną drogą na Miszkolc, lecz odbijam na zachód w kierunku miejscowości o wdzięcznej nazwie Dédestapolcsány.\nDroga w dół okazała się dużo bardziej wymagająca - im niżej tym asfalt był w gorszym stanie. W pewnym momencie dziury były tak duże i irytujące, że wolałem zjechać z utwardzonej nawierzchni i jechałem poboczm, cały czas opierając się, czy wręcz siedząc na rolce w której miałem prawie 4 litry wina. Całe szczęście butelki dojechały na dół w całości. Co ciekawe z przeciwnej strony spotkałem Węgra jadącego sportem, albo zawrócił po tym jak zobaczył jak wygląda dalsza droga, albo mieszkańcy tego kraju są ulepieni z innej gliny\u0026hellip;\nZ powodu zamknięcia mniej popularnych, mniejszych przejść granicznych musiałem odpuścić planowaną wizytę w Aggtelek i skierowałem się na słowacką krajówkę nr 67, po to aby dalej odbić na Murań i serpentyny wiodące w kierunku słowackiej Route 66. Te rejony nigdy nie zawodzą, a do tego pogoda dopisała - świeciło słońce ale nie było tak goraco jak podczas przejazdu przez Węgry. Im bliżej granicy z Polską tym więcej motocykli spotykam na drodze, sporo z nich z tablicami PL. Nic dziwnego w tym dziwnego, sam lubię się tutaj zapuszczać jak tylko ma okazję. Dalej mijam popularny wiadukt w miejscowości Telgart, a przerwę robię w polecanej restauracji Ranč pod Ostrou Skalou.\nDalsza część trasy, to już śmietanka słowackich dróg których pewnie nie muszę przedstawiać. Winkle w Słowackim Raju jadąc dalej 66, potem panorama Tatr Wysokich w okolicach Łomnicy Tatrzańskiej z której udaję się piękną krętą drogą do Zdziaru. Jeździłem tędy już dziesiątki razy, a droga dalej się nie nudzi i cieszy za każdym razem tak samo. Obowiązkowo zdjęcia w punktach widokowych po stronie słowackiej:\nJako że był 1-wszy Maja, to ruch w rejonie przejścia granicznego był ogromny. W drodze do Zdziaru mijam już kolumny motocykli jadące w obie strony. Na nawigacji widzę, że za Jurgowem robi się bardzo gęsto, jeśli chodzi o ruch drogowy, z kulminacją w Białce Tatrzańskiej. Po chwili namysłu nad dalszą drogą przypominam sobie o mniej popularnej, wąskiej drodze która prowadzi pod uwielbiną przez motocyklistów Przełęcz pod Łapszanką. Przejeżdżam tamtędy omijając korki i robiąc kolejne zdjęcia w popularnych punktach.\nPowiem szczerze, że ta część trasy, choć znana przez mnie bardzo dobrze, dostarczyła mi mnóstwo frajdy, szczególnie, że nie była celem samym sobie lecz zwieńczeniem całego wyjazdu i to bardzo widokowym. Z Łapszanki pozostaje mi dostać się do domu z wszystkimi fantami, przbijając się przez wzmożony ruch na Podhalu. Zakopianki unikam jak ognia i jadę \u0026ldquo;starą siódemką\u0026rdquo; która jest niemalże opustoszała. Do domu docieram mając jeszcze sporo czasu na spokojne wypakowanie się, ogarnięcie motocykla i długi spacer z psem.\n","permalink":"http://rafalgasinski.github.io/drogi-nieoczywiste/posts/28052025-pnocne-bakany-cz4/","summary":"\u003cp\u003eOstatni dzień wyjazdu okazał się chyba najbardziej ciekawym jeśli chodzi o kręte drogi i malownicze widoki. Trasa Eger - Kraków można powiedzieć, że przecięła Karpaty w poprzek. Cgwilę po wyjeździe z Egeru skręciłem w stronę Gór Bukowych, gdzie spotkałem kolumnę zabytkowych pojazdów jadącą w przeciwnym kierunku. Dalej podjazd pod brzeg jeziora Hámori odbył się po niemal pustej drodze z względnie dobrym, jak na Węgry asfaltem. Wydaje mi się, że jest to jedno z bardziej urokliwych miejsc, które miałem okazję odwiedzić w tym kraju.\u003c/p\u003e","title":"28.05.2025 Północne Bałkany cz.4"}]